## Σύντομη βιογραφία της Wendy MacKay

Η Wendy Elizabeth Mackay είναι Διευθύντρια Έρευνας (με θέση καθηγήτριας)  στο INRIA (Institut national de recherche en informatique et en automatique, Εθνικό Ινστιτούτο Έρευνας στην Πληροφορική και τον Αυτοματισμό της Γαλλίας). Είναι επικεφαλής της ερευνητικής ομάδας ExSitu που ασχολείται με την αλληλεπίδραση ανθρώπου-υπολογιστή, η οποία περιλαμβάνει καθηγητές, σπουδαστές και ερευνητικό προσωπικό από την INRIA, το CNRS και το πανεπιστήμιο του Παρισιού. Ήταν πρώην Αντιπρόεδρος της Έρευνας Πληροφορικής του Université Paris-Sud. Η έρευνά της επικεντρώνεται στο σχεδιασμό καινοτόμων διαδραστικών συστημάτων που ανταποκρίνονται πραγματικά στις ανάγκες των χρηστών τους.

Αφού σπούδασε  πειραματική ψυχολογία, η Mackay προσχώρησε στην Digital Equipments Corporation (DEC), όπου δημιούργησε μια ερευνητική ομάδα πολυμέσων που παρήγαγε το πρώτο εμπορικό διαδραστικό σύστημα βίντεο στον κόσμο (IVIS), μια γλώσσα συγγραφής πολυμέσων προ-Hypercard και περισσότερα από 30 έργα πολυμέσων. Στη συνέχεια διεύθυνε  ερευνητικές ομάδες στο MIT, όπου σπούδασε ηλεκτρονική αλληλογραφία και γνωστική υπερφόρτωση. Αμέσως μετά, προσχώρησε στο EuroPARC της Xerox PARC, όπου ξεκίνησε την περιοχή του διάχυτου υπολογισμού. Μαζί με τους συναδέλφους της, εισήγαγε την έννοια των επαυξημένων διεπαφών χαρτιού και ερεύνησε την ενσωμάτωση του χαρτιού στις online πολυμεσικές πληροφορίες.

Μετά την εργασία του στο Xerox Parc συνέχισε να δουλεύει στην Apple και μετά στο Viewpoints Institute, αλλά σε κάθε περίπτωση συνέχισε να εργάζεται πάνω στο αρχικό όραμα του Dynabook με ιδιαίτερη έμφαση στον τρόπο που μαθαίνουν τα παιδιά. Δουλεύοντας επίμονα πάνω στο ίδιο αντικείμενο έκανε πολλές επαναλήψεις όπως το Interim Dynabook (Xerox Alto), τα οποία μπορούσαν να εκτελέσουν προγράμματα Smalltalk. Το περιβάλλον Smalltalk  αποτέλεσε την βάση για την δημιουργία της Squeak (eToys), η οποία με την σειρά της επηρέασε τα σύγχρονα εργαλεία εκμάθησης προγραμματισμού όπως το Scratch Blocks. Διετέλεσε καθηγήτρια  στο Université Paris-Sud της Γαλλίας, στο Πανεπιστήμιο Aarhus της Δανίας και στο πανεπιστήμιο Stanford, στο Palo Alto CA. Έχει επίσης διατελέσει Πρόεδρος της ACM / SIGCHI, καθώς και μέλος του Διοικητικού Συμβουλίου της ACM και της SIGBoard. Προήδρευσε στη Διάσκεψη του ACM CHI του 2013 για τους Ανθρώπιους Παράγοντες στα Υπολογιστικά Συστήματα (Human Factors in Computing Systems) στο Παρίσι και διετέλεσε πρόεδρος προγράμματος ή μέλος στις επιτροπές προγράμματος ACM CHI, ACM UIST, ACM CSCW, ACM DIS και ACM Multimedia, μεταξύ άλλων συνεδρίων. Δημοσίευσε περισσότερα από 200 ερευνητικά άρθρα σχετικά με την αλληλεπίδραση ανθρώπου-υπολογιστή.

Τα ερευνητικά της ενδιαφέροντα περιλαμβάνουν διεπιστημονικό και συμμετοχικό σχεδιασμό, μικτή πραγματικότητα και αλληλεπιδραστικό χαρτί, αλληλεπίδραση και συσχετιστικά συστήματα, συμπράξεις μεταξύ ανθρώπων-ηλεκτρονικών υπολογιστών και πολυμεσική και  διαμεσολαβητική επικοινωνία. Εκλέχτηκε στην Ακαδημία CHI το 2009, έλαβε το βραβείο SIGCHI Lifetime Achievement Award το 2014 και της απονεμήθηκε το Doctor Honoris Causa από το Πανεπιστήμιο του Aarhus το 2017.
